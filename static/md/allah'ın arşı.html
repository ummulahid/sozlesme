<p class="buyukharf" id="sayfaici-allahinarsi">
  <strong>ALLAH’IN ARŞI (VARLIK ALEMİ ve O’NUN, ALEMLER ÜZERİNE
  İRADESİ,HÜKÜMLERİ)</strong>
</p>
<hr />
<p>
<strong>11-Hud Suresi 7.ayet</strong>: 
<em>Arşı 
<strong>su sırtında</strong>-üstünde, üzerinde- iken hanginizin davranış olarak
daha iyi olduğu ortaya çıksın diye gökleri ve yeri altı devrede yaratan O’dur.
Ölümden sonra diriltileceksiniz desen, inkar edenler bu apaçık sihirden başka
bir şey değildir derler.</em></p>
<p>
  <strong>O büyük arşın Rabb’idir - Sahibidir- ;</strong>
</p>
<p>Bu bilgiyi işaret eden ayetler; 9/129, 23/86, 23/116, 27/26, 40/15, 43/82,
85/15</p>
<p>
<strong>21-Enbiya Suresi 22. Ayet ;</strong>Eğer yerde, göklerde Allah’tan
başka ilahlar olsaydı onlar bozulur giderdi. Arşın Sahibi olan Allah onların
yakıştırdıkları şeylerden yücedir.</p>
<p>
  <strong>2-Bakara</strong>
  <strong>Suresi 117. ayet:</strong>
  <em>Gökleri ve yeri yoktan ve örneksiz yaratandır. Bir işe hüküm verdiği
  zaman ona sadece “Ol” der, böylece o süreç -oluşma- başlar.</em>
</p>
<p>
  <em>Aynı anlamda, benzer ayetler şunlardır ; 3/47, 6/73, 16/40, 19/35, 36/82,
  40/68.</em>
</p>
<p>
<strong>7-Araf Suresi 7/54, Yunus Suresi 10/3.ayet, Rad Suresi 13/2, Ta Ha
Suresi 20/5, Furkan Suresi 25/59, Secde Suresi 32/4</strong>, 
<strong>Kaf Suresi 50/38, Hadid Suresi 57/4. ayetlerde ;</strong>
<em>Gökleri ve yeri altı devrede yaratan, sonra 
<strong>arşa istiva eden</strong>O’dur</em>şeklinde bildirilmektedir.</p>
<p>
<strong>67-Mülk Suresi 3.ayet:</strong>O, yedi göğü birbiri üzerinde tabaka
tabaka yarattı, Rahman’ın yaratmasında bir aykırılık, bir uygunsuzluk
göremezsin. 
<em>Dön de bak, bir bozukluk görebilecek misin?</em></p>
<p>
<strong>55-Rahman Suresi 29. ayet ;</strong>Göklerde ve yerdeki herkes O’ndan
ister. O her an bir yaratma üzeredir.
<strong>Mümin Suresi 7. ayet ;</strong>Arşı taşıyanlar (İlahi hükümleri varlık
aleminde yürütenler) ve etrafındakiler (yardımcıları) Rabb’lerini hamd ile
tesbih ederler O’na iman ederler ve iman edenler için bağışlanma dilerler.
Rabb’imiz sen rahmet ve ilminle her şeyi kuşattın. Tövbe edip yoluna uyanları
bağışla, onları cehennem azabından koru.</p>
<p>
<strong>40-Mümin Suresi 7. ayet ;</strong>Arşı taşıyanlar (İlahi hükümleri
varlık aleminde yürütenler) ve etrafındakiler (yardımcıları) Rabb’lerini hamd
ile tesbih ederler O’na iman ederler ve iman edenler için bağışlanma dilerler.
Rabb’imiz sen rahmet ve ilminle her şeyi kuşattın. Tövbe edip yoluna uyanları
bağışla, onları cehennem azabından koru.</p>
<p>
<strong>25-Furkan Suresi 25. ayet ;</strong>O gün gök bulutlarla yarılır,
melekler bölük bölük indirilir.</p>
<p>
<strong>69-Hakka Suresi 16-17. ayetler;</strong>O gün gök yarılmış, zaafa
uğramıştır -bütünlüğünü kaybetmiştir- Melekler onun etrafındadır. O gün Rabb’in
arşını bunların üstünde -ötesinde- sekiz melek taşımaktadır.</p>
<p>
  <strong>Bu ayetlerden anladığım şudur:</strong>
</p>
<p>
<strong>Varlık Alemi ;</strong>Allah’ın eylemlerinin sergilendiği alemdir.
Yaratılanlar alemi olup bizim de içinde bulunduğumuz maddi alem (yer-evren) ve
yedi kat yüksek alemler (gökler) ve bunların kapsamındaki her şeyi ifade eder.
Kainat, gök katlarının en altında olan ve en dar olan alandır. Gök katları
yükseldikçe büyümekte, genişlemektedir. Allah’ın delilleri her katta
sergilenmiştir fakat yüksek alemlerdeki deliller daha büyüktür ve bu katlar
yükseldikçe bir öncekine benzer olmakla beraber zaman ve ortam değişmekte,
değer kazanmaktadır. İnsanoğlu, bir aldanmadan ibaret olan dünya yaşamından
başlayarak gök katlarında yükseldikçe giderek aydınlanacak, giderek
olgunlaşacak ve hakikate doğru giderek yaklaşacaktır.</p>
<p>
<strong>Arş ;</strong>Allah’ın varlık alemi üzerine iradesidir. Allah’ın
iradesinin, hükümlerinin O’nun varlık aleminde, O’nun rahmeti, ilmi ve kudreti
ile tezahürüdür. O’nun kürsüsü ifadesinden O'nun varlık aleminin hükümdarı
olduğu anlaşılır. Varlık aleminin sahibi Allah'tır. Allah'ın arşı, O'nun
hükümleri ve o hükümlerin varlık aleminde hayata geçirilmesidir. Allah'ın arşı
, O'nun hükümranlığının yani O'nun varlık aleminin, O'nun iradesi yönünde
faaliyetleridir. O'nun Büyük Arşı, varlık alemi üzerine komuta merkezi gibi
düşünülebilir. Varlık aleminin en yüksek katı göğün yedinci katı olup Allah'ın
arşı bu yedinci katın üzerinde ve bütün varlık alemini kapsayıp kuşatır. İlahi
emirlerle (arş) yüklenmiş melekler gök katlarından süzülerek aşağıya ve
yeryüzüne hareket ederler. Gerek kürsü gerekse arş, herşeyi kapsayıp
kuşattığına göre bu ifadeleri varlık alemi ve alemlerde süregelen faaliyetlerin
tamamı şeklinde düşünebiliriz.</p>
<p>Yukarıda belirtildiği üzere birçok ayette Allah, ‘Büyük Arşın Rabbidir’
şeklinde tanımlanmaktadır.</p>
<p>21-Enbiya Suresi 22. ayette, Arşın tek Sahibinden başka tanrılar olsaydı
farklı görüş ve emirler altında varlık aleminin devam edemeyeceği, çöküp yok
olacağı bildirilir.</p>
<p>25-Furkan Suresi 25. ayet ve 69-Hakka Suresi 16-17. ayetlerde, hüküm günü
ile ilgili bir tablo anlatılmaktadır. Bu ayetlerde söz edilen dünya semasıdır.
Yüksek alemler yani gök katları ile ilgili değildir. Tabloyu gözümüzde
canlandırmadan önce bazı bilgileri hatırlayalım.</p>
<p>
<strong>(7-Araf suresi 25.ayet; Orada yaşayacak, orada ölecek, oradan
diriltileceksiniz) 7/25</strong>düşüncem; Hüküm günü dünyada
gerçekleşecektir.36-Yasin Suresi 79.ayet; Onları ilk defa yoktan var kılan
diriltecek. O her türlü yaratayı çok iyi bilir. Düşüncem: Ayet, insanoğlunun
hüküm gününde yerin toprağından yaratılışı konusundadır. Her birey topraktan
tıpkı bir bitkinin büyümesi gibi dirilecektir.İnsanın hüküm gününde bu
dirilişi, nesillerle çoğalan ilk yaratılışından farklıdır.</p> 
<strong>14/48; O gün yer başka yere, gökler başka göklere değiştirilir. Bütün
insanlar Tek ve Kahhar olan Allah’ın huzuruna çıkarlar</strong>; Düşüncem:
Değişmiş olan yeryüzünün toprağından bedenler (Nefisler) adeta bir bitki gibi
yeniden yaratılırken öte taraftan ruhlar da bir sürücü ve bir şahit eşliğinde
(Bkn; 50-Kaf Suresi 21. ayeti) hüküm yerine sevk edilir. Doğrusu insan
dediğimiz, beden yani nefisten ve bedene üflenen ruhtan müteşekkildir. Nefisten kastedilen
de insanın aklı ve o akıldan kaynak  bulan iradesidir.
<strong>50/21; Her can-ruh refakatinde bir sürücü ve bir şahitle
gelir).</strong> 50/21 Düşüncem:İlahi hükmün muhatabı,insanın nefsidir.
Önemli olan o nefsin dünya yaşamında yönelişinin ne olduğudur. 
Allah'ın üflediği ruhun ilhamı ile insan, Allah'ı dikkate alarak yaşamına çeki düzen 
verir ya da o iç sesini baskılar ve yaşamı tamamen dünyadan ibaret kalır.
<p> Ruhlar yemez, içmez, solumaz, hareket etmez, soğuktan sıcaktan etkilenmez, 
insanın aklı üzerine etkileri  vardır. Ruhların bedendeki görevleri ilahi farkındalık, 
nefse daima iyiliği telkin,kötülük karşısında huzursuz hissetme, iç sıkıntısı gibi 
düşünülebilir. Karanlıkta yol gösteren bir deniz feneri
ya da kutup yıldızı gibidir. İçinizdeki yargıçtır. Vicdan, sağduyu olarak algılabilir.</p>
<strong>81-Tekvir Suresi 7.ayeti; Nefisler bir araya getirildiği zaman).</strong>
<p> 81/7 Düşüncem; Hüküm gününde yerden bir bitki gibi bitirilen bedenler ve bir sürücü melek
tarafından taşınarak hüküm gününe gelen (ruhlar) eşleşirler. Böylece insanlar artık 
dünya yaşamındaki gibidir.</p>
<p> Nasıl ki bir bebekte onun masumluğuhemen dikkati çekiyorsa insanın insanın ruhu da 
ona iyiliği telkin etmek üzere emanet edilmişir. Yani her ikisi de iyilik üzere bir araya getirildi.
Fakat yaşamda beden  yani nefsi ihtiraslı ve tamahkar olduğundan hep dah çok ister. Böyelece
ruh ve beden arasında zaman zaman çatışmalar olağandır. Nihayetinde birinin diğerine galip 
geldiği karar  noktasında buluşurlar. İyilik üzere  ya da  fenalıkta bir denge kurulur.</p>
<p> Yaratıcın hüküm gününde  komutası, O'nun nida etmesi iledir.</p>
<p> Hüküm  gününde ilk yaratılışımızdan farklı olan ve bir bitki gibi yerden bitirilen
ikinci yaratılışımızda bedenlerimize ait azalar  (elleri, ayakları, kulakları, gözleri ,
derileri, dilleri) yaşadıkları hakkında şahitlik ederler.</p>
<p> Kitaptan 36-Yasin/65, 24-Nur/24,41-Fussilet/20,21,22. ayetleri okursak anlaşılacağı üzere
insanın ağzı mühürlenmiştir. Bu ağızın mühürlenmesinin anlamı, onun aklının kendini ifade etmesi 
yani konuşması engellenmiştir. Ağız  yerine insanın azaları konuşmaktadır. Dünyada yaptıkları 
hakkında aleyhte şahitlik ederler. Bedenlerin sorgusu tamamlandıktan sonra yerden bittikleri gibi 
yine  toprakta kaybolup giderler.</p>
<p> Kitaptan 57-Hadid suresi / 12. ayetini okursanız, ayette haklarında hüküm verilmiş olan
müminlerin cennete doğru koşmaları anlatılır. Müminler ahiret bedenlerini kuşanmışlardır. Cennete doğru
hareket halindedirler. Onların önlerini aydınlatan nur, onlara üflenmiş olan ruhlarından gelmektedir.
İnsana üflenen ruh, dünya yaşamında nefislere doğru olanı ilham ettiği gibi hükümden sonra cennete giderken de
önlerini aydınlatıp  yolu göstermektedir. Onlar akıllarını  iyilik yönünde  kullandılar. Vicdanlarına danıştılar.
İlahi hakikatlere arkalarını  dönmediler. Ruhlarını farkettiler, onu dikkate aldılar. Ama çoğu insan dünya 
yaşamında  şaşırır. Gazaba uğrayacak olanlar,yaşamlarında iç seslerini baskılamış, etkisiz kılmıştır.</p>
<p> Bedenlerimiz  dünyada iken etten kemikten bildiğimiz bedenlerdir. Bu bedenler bizim nefislerimizdir. 
Ahiret yaşamında bedenlerimiz maddi değildir. Aynı bedenin madde ötesi yani ahiret halidir. Yani dünyadaki 
ve ahiretteki bedenlerimiz, aynı bedenin madde ve madde ötesi halleridir. Ölüm halinde bedenden ayrılan ruhumuzdur.
Hüküm yerine  getirilen yeni bedenlere yani ahiret bedenlerine yerleşecek olan ruhtur.</p>
<p> İlahi hükmü takiben cennete doüru koşarak hareket halinde olanlar (Bkn;57/12) ve cennetlerde nimetlerden 
faydalananlar madde ötesi ahiret bedenleridir.</p>
<p> İnsanın yaratılış gayesi, hür iradenin yani nefsin Yaratıcıya yönelmesidir. Külli irade Varlık aleminin yegane 
nedenidir. O'na biat dışında varlığın devamı mümkün değildir. Fakat onların çoğu dünyaya yönelir.
İnsanın Allah'a yönelişi, onun kendini bilmeyi aşkın bir bilinç  halidir.</p>
<p> Şimdi <strong> 25/25 ve 69/16-17.</strong> ayetlere bakabiliriz. İlgili ayetler, hüküm gününe
hazırlanmış yerin toprağından dirilen ve  ruhları  ile eşleşen insanların,
dünya semasında bulutların yarılıp meleklerin bölük bölük sevkedilmesi ve onların arkasında 
Rabbin hükümlerini (Arşı) taşıyan sekiz meleği görmeleri ile ilgilidir. Bu sekiz melek
ve yardımcıları Hüküm Gününe, Allah'ın Arşını (Allah’ın insanlar üzerine hükümlerini)
taşımaktadır. </p> 
<strong> 39/75; Melekleri arşın etrafını kuşatmış, Rabblerini hamd ile tesbih
ederken görürsün. İnsanlar arasında hak ile hükmedilmiş ve hamd alemlerin
Rabbine denilmiştir.</strong></p>
<p>Melekler, Allah’ın yer ve yedi kat yüksek alemleri yarattıktan sonra varlık
aleminde işlerin yürütülmesinde -yaratma hariç- görevli kıldığı ve kendilerine
çeşitli melekeler -yapabilme gücü, yetenek- yüklediği varlıklardır. Bu
görevlendirmeler O’nun Hükümdarlığının, Padişahlığının gereğidir. O’nun
bazılarına lütfudur, O’nun ihsanıdır. Yarattıklarından bazılarını bazılarına bu
görevlendirmelerle üstün kılmasıdır.</p>
<p>Allah’tan başka hiçbir şey yok iken yerin ve göklerin yoktan var edilerek
yaratılması ve yaratılan her şeyin belli ilahi kanunlara bağlanması ve varlık
aleminde süregelen yaratma eylemleri sadece Allah’a ait olup var kılınan
düzende sürecin seyri, meleklere yüklenen ilahi emirler iledir.</p>
<p>Yukarıda, Allah'ın arşı başlığı altında konuya girişte  bildirilen ilk ayet 
<strong>Hud Suresi 7. ayeti</strong>olup burada geçen ‘
<strong>Arşı su sırtında’</strong>veya ‘
<strong>Arşı su üzerinde</strong>’ ifadesi, islam düşünürleri arasında tartışma
konusudur. Benim bu ifadeden anladığım, ‘Henüz hiçbir şey belli değilken’ ya da
‘Ortada görünür bir varlık yok iken’ şeklindedir. Bu düşüncenin karşılığı da
şudur, ‘Allah vardı. Başkaca yoktu. Varlık alemi yaratılmamıştı'. Varlık alemi
yalnızca Yaratıcının ilmi, iradesi ve kudreti dahilinde idi.</p> 
<p>Mutlak Varlığın (Allah) nedeni yoktur. Allah’ın Varlığı Kendindendir. O bütün varlık
aleminin de tek nedenidir. Varlık aleminin ve bu alemdeki mizanın (ölçü- düzen- denge)
yaratıcısı O’dur.</p>
<p>‘Hanginiz davranış olarak daha güzel ortaya çıksın diye' ifadesi, insanın
kendi durumunu görmesi ile ilgilidir. Yoksa O, şüphesiz kullarının her halini
ezelden, onlar daha varlık alemine çıkmadan bilir. Yapıp ettikleri ile ne
olduğunu açıkça ortaya koyacak hür irade, hüküm gününde yaşamın bedeli olarak
hakkında verilecek karara artık itiraz edemez.</p>
<p>Varlık aleminin bütün ihtişamı ile yoktan yaratılışını anlatan ayetin 11-HUd Suresi 7. ayetin 
son cümlesi inkarcılarla ilgilidir. ‘Ölümden sonra diriltileceksiniz’ desen inkar
edenler, ‘Bu açık büyüden başka bir şey değildir’ derler. İnsanın ölümden sonra
tekrar dirilişi yanında varlık aleminin yaratılışı çok daha  kapsamlı ve kıyas kabul etmez 
bir hakikattir. İman bir vizyon kazanımıdır. İnkarcılar ise kendilerini
görebildikleri ile sınırlamıştır.</p>
<ahid-siir ayrac=" " baslik="Hür İrade" kita="3">
    O ki, hükmedenlerin en hayırlısı ( 10/109 )
    Gücü her şeye yetenin iradesi ( 5/120 )
    Hür O’dur! İnsanda hürriyet algısı
    Özgürüm sanır insan nefs ağlarında
    Sanki ölümsüz gibi! Ölüm kapıda
    Din gününden bihaber! Hüküm yakında
</ahid-siir>
<p>Tartışma konusu olan bir diğeri de '
<strong>Arşa istiva etti</strong>’ deyişidir. Evren ve gökler yaratıldıktan ve
yaratılmış her şey belli kanunlara bağlandıktan sonra ilahi iradenin, düzenin
devamı ve işleyişi bakımından neyin, ne zaman, ne şekilde uygulanacağı ile
ilgili algoritmasıdır. İlahi iradenin zaman ve zemin ile ilgili yol
haritasıdır. O’nun arşı, O’nun varlık alemi üzerine olan hükümleridir. İlgili
melekler belirlenmiş sıra dahilinde emirleri yüklenir ve varlık aleminde
uygulamaya koyarlar.</p>
<p>Buradan bakınca anlamak zor ama, Allah’ın varlık alemini yaratması, onu
yoktan var etmedir. Bu, ‘Yoktan’ ifadesinin anlamı hiçbir şey yok demek
değildir. O’nun Zatından başka bir şey yok manasınadır. Varlık alemi, O’nun
ayna misali görünümüdür. Ayna yoktur. Görüntü vardır. Görüntüde Zatı görülmez.
Eserlerin ulviliği, ilahiliği görülür. Bu eserlerin müşahedesi, ancak zıtları
ile mümkündür. Işığın görülebilmesi, arka planın karanlığını gerektirir.
Hz.Muhammed’in anlaşılması, onun düşmanlarının ve onlarla mücadelesinin
anlaşılması ile mümkün olur. Sağlığa karşılık hastalık hali, gençliğe karşılık
yaşlılık. Böylece Zatına ait iyilik ve güzelliklerin yegane menşei olan Kudret,
bunların zıtlarını da yaratarak, insanların kavrayışına ve onların tercihine
sunar.</p>
<p>51-Zârîyat Suresi 56. Ayeti; 
<strong>Ben cinleri ve insanları ancak Beni bilsinler, Bana kulluk etsinler
diye Yarattım.</strong></p>
<p>Böylece insanlar, kendilerine sunulan eserlerden hareket ederek O’nu anlamak
durumundadır. Adalet, Doğruluk, Merhamet gibi yüksek değerlerimizin kaynağı
O’dur. Bu değerlerin layıkıyla anlaşılması bunların zıtları olan zulüm,
gaddarlık, fenalık vb. ile mümkündür. İlahi değerlerin varlık aleminde
anlaşılmasını, onların arka planları ile birlikte yaratılmış olması mümkün
kılar. Hüküm gününe kadar arka planda şeytanın fısıltılarına mühlet
verilmiştir. Arka planın varacağı yer yani sonu cehennemdir. Arka plan deyip de
geçiştirmek de doğru değildir. Arka plandakiler bunun farkındadır. Bunu
gizlemek isterler, öne çıkmaya çalışırlar. Cahiller alim gibi görünmeye
çalışır. İkiyüzlülerin ağzından en özlü sözler işitilebilir. İçi şeytandan
ibaret olanlar bir melekmiş gibi davranışlar sergileyebilir. Arka planın bütün
faaliyetlerinde nihai sonuç yıkıcılıktır. Şaşırtmak, kandırmak, öldürmeye,
yakıp yıkmaya, tahrip etmeye, yok etmeye yönlendirmek. Arka plana ait olan  hür iradenin
tercihi nankörlük  yönündendir. Bu görünüm çoğu insanı şaşırtır da arka planın suçunu 
Allah’a yüklerler. Mümünler için arka plan eğiticidir. Pürüzsüz olsa, güle oynaya yol alınsa,
hiç sıkıntı çekilmese pek etkisi de kalıcılığı da olmazdı.2-Bakara 177; Sakınanların zor zamanlarda 
sabırlı davrandığını, 3-Ali İmran 134; Müminlerinin öfkelerine mani olduğunu ve insanlara bağışladığını,
13-Rad 22 ve 41-Fussilet 34; Kötülüğü güzellikle bertaraf etmenin  iyilik olduğunu anlatır.
İnsanlar tıpkı bir sınavdaki ‘Doğru şıkkı işaretleyiniz’ örneği gibi hür iradeleri doğrultusunda
seçimlerini yaparlar. Müminler, hayasızlıklar arasında kendilerini korumaya,
temiz kalmaya ve arınmaya çalışırlar. Böylece çamurdan insanı ayağa kaldıran ve
onun akıl ve kalp melekelerini harekete geçiren Yaratıcı Kudret, insanın
kurtuluşu için bütün eylemlerinde yapıcıdır, adeta yarattığı ile hemhaldir.</p>
<p>Varlık alemi, bütün kapsamı ile O’nun, O Yüceler Yücesinin, sınırlanamaz
İradesi, İlmi ve Kudretinin temsilinden başka bir şey değildir. O temsilde
O’nun Hikmeti, Rahmeti ve Mizanı apaçık olarak izlenir. Varlık aleminin, insanı
imana davet eden bu sessiz sunumu, Mutlak Hakikatin, yarattığı hür iradeye onun
anlayabileceği şekilde seslenişidir.</p>
<p>İnsan bir yandan yaratıldığı ortamda görülen alemden görünmeyene öte yandan
kendisine ait arka plandan arınarak yüksek alemlerdeki yolculuğuna
uzanabilmelidir. Bu yolculukta insan, bütün örtülerinden sıyrılır. Nihayetinde
varacağı liman O’nun Zatıdır. Bu kavuşmada kendi özünün yani ruhunun Sahibine
teslim edeceği emanet olduğu artık bilinmektedir. Aslında O’ndan başka, var
kıldığı her şey, Zatı yanında arka plandır ve yokluğa mahkumdur.</p>
<p>28-Kasas Suresi 88.ayet; 
<strong>Başka ilah arama. O’ndan başka ilah yok. Zatından başka her şey yok
olacaktır. Hüküm O’nundur. Siz O’na döndürüleceksiniz.</strong></p>
<p>Mutlak Hakikatin Zatı ile O’nun yarattıklarının varlığı bir değildir. Bir
bütünün bölümleri gibi düşünülemez. İnsanoğlundan misal vermek gerekirse, beyin
ve onun dalgaları arasındaki bağlantı gibi hayal edilebilir. Varlık aleminde
sergilenmiş O’nu ilham eden deliller yanında onların zıtları da yaratılmış ve
bu tablo insana sunulmuştur. Maddi alemden insanın düşün gücüne ulaşan
sinyaller, insanı imana ve Allah’ın istediği yaşama taşıyabilir. İnsanın maddi
yaşamına dair ne varsa solar. Allah’ın yasalarına tabi olanlar devam
edecektir.</p>
<ahid-siir ayrac=" " baslik="Neden" kita="3">
Gördüğün, Duyduğun, Yaşadığın
Var dediklerin, Gölge olmasın
Nedeni, bütün bu gölgelerin
Gözden gizli bir Neden olmasın
Gölgeler eşyadan ışıktandır
Nedene delil, hikmetler vardır
</ahid-siir>
<ahid-siir ayrac=" " baslik="Görüntü">
Sanma! Sözcüklerden ibaretim
Arşa değmese o en içerim
Kalbe dokunur mu dizelerim?
Görüntü! Buketteki çiçekler
Nerede toprak, hani mevsimler?
Bereket olup yağan rahmetler
Sessiz Hakikat! Usul Hikmetler
Gizli bir öze, çığlık olmasın
Görüntü! Dizeler, güzel sözler
Derin bir özden, bir nur olmasın
O’ndan sende gizli bir emanet
Sezilsin diye bekler olmasın
</ahid-siir>
<ahid-siir ayrac=" " baslik="Buluşma">
Gördüğün kadar değersin eserlere
Kalbin kadar da eserler sahibine
Hayy olan O’dur ve sen O’ndan bir lahza
Kayyum olan O ve sen O’ndan bir nebze
Alim olan O’dur ve sen O’ndan bir nur
Kur'an'la kavuşur,kalpler ikna olur 
Kalpler Allah’ı anmakla huzur bulur
Kur’an’la buluşan Allah’la buluşur
</ahid-siir>