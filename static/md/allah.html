<p class="buyukharf" id="sayfaici-allah">
    <strong>ALLAH</strong>
  </p>
  <hr />
  <p>İlk ayeti Besmele ile açılan 
  <strong>Fatiha Suresinin</strong>2, 3, 4. ayetleri (Elif Ayetleri), Yüce
  Allah’ın bir insan tarafından öncelikle nasıl anlaşılması gerektiği ile ilgili
  O’nu tanımlayan ayetlerdir.</p>
  <p>
      Fatiha 2. Ayet ;Hamd Allah’a, insanların Rabb’i 
      <strong>
          (Hamd Ayeti)
      </strong>
  </p>
  <ahid-siir ayrac=" " baslik="El Hamid">
      O yüceler yücesi
      Akıllar O’ndan aciz
      Övgüler O’na cılız
      Yolunda yolcu aziz
  </ahid-siir>
  <p>Fatiha 3. Ayet ; Rahman, Rahim 
  <strong>(Rahmet Ayeti)</strong></p>
  <ahid-siir ayrac=" " baslik="Rahmet">
      Allah’tır iyi olan
      İyilikler Allah’tan
      Hayat bulur insanda
      İhsan ona Allah’tan
  </ahid-siir>
  <p>Fatiha 4. Ayet ; Din gününün Sahibi 
  <strong>(Hüküm Ayeti)</strong></p>
  <ahid-siir ayrac=" " baslik="Din Günü" kita="3">
      Din günü nedir ki? Sana kim öğretti? (82/17)
      O’dur tek Sahibi! Maliki yevmiddin! (1/ 4 )
      Doğrulayanlar ki cennetlerdedirler (70/ 26-35)
      Din günü nedir ki? Onu kim bildirdi? (82/18)
      Yegane Sahibi! Maliki yevmiddin! (1/ 4 )
      Yalanlayanlar ki ateşlerdedirler (83/11-16)
  </ahid-siir>
  <p>( Taksim işareti, sure ve ayet numaralarını ayırmaktadır )</p>
  <p>
    <strong>Fatiha Suresi 2,3,4 ayetleri ‘Allah’ Adını ve O’nun beş İSMİNİ
    içerir. Elif Sıfatları ;</strong>
  </p>
  <p>
    <strong>El Hamid, Rabbil Âlemin, Er Rahman, Er Rahim, Din-Adalet- Gününün
    Sahibi.</strong>
  </p>
  <p>
  <strong>Fatiha Suresinin bu üç ayeti ile ilgili düşüncem ;</strong>Fatiha
  Suresinin 2, 3 ve 4. ayetleri, bize Yüce Allah’ı tanıtan Elif ayetleridir. Elif
  ayetleri Allah Adını ve O’nun beş sıfatını içerir ; (1-El-Hamid, 2-Alemlerin
  Sahibi, 3-Er Rahman, 4-Er Rahim, 5-Din gününün Maliki) O’nun Elif ayetleri
  Kur’an’da Elif harfi ile simgelenir.</p>
  <p>Fatiha Suresinin 2. Ayetinde, insanın Yaratıcısı ve Sahibi olan Allah’ın
  yüceler yücesi olduğu bildirilmektedir. O yücelik bilinen bütün değerlerin
  kaynağıdır. O’nun yüceliği İnsanın düşün gücünün ve kavramasının çok
  üzerindedir. 3. ayet, O Yüceliğin Rahmet üzere olduğunun delilidir. 4. Ayet ise
  O’nun Adaletidir. İnsanın faziletli, iyilik ve adalet üzere olmasının menşei
  O’dur. Öyleyse O’na kavuşmayı dileyenler aklî ve vicdanî melekelerini
  olgunlaştırmaya çalışmalıdır. İnsanın bu değerleri O’ndandır, O’nun
  ihsanıdır.</p>
  <p>Allah’a olan inanç, zahir alemin ilahi faaliyetleri nedeni ile O’nun
  meleklerine, peygamberlerine, kitaplarına da imanı beraberinde getirir. Böylece
  Fatiha Suresinin bu 2 ve 3 ve 4. Elif Ayetleri ile Allah’a ve O’nun Din Gününe
  kalben iman, imanın olabilecek en özlü tanımı olur.</p>
  <p>Fatiha Suresi Kur’an’ın özüdür. Yani Kur’an, Fatiha Suresinin açılımıdır.
  Bir tohum ve o tohumdan bir ağaç gibi. Tohumu çatlattı, ondan kökü yerde sabit,
  dalları göklerde, gören kalplere huzur yarattı.</p>
  <p>Şayet Fatiha Suresinin Giriş ayeti (Besmele) ve Elif Ayetleri (2-3-4.
  ayetler) idrak edilmiş olsa idi O’nun yanında başka veliler edinenler bu
  sapıklığa düşmezdi. O statü meraklısı sözde veliler de gerçekten veli olsa,
  dini Allah’a halis kılar ve şirke asla geçit vermezlerdi. Fakat onlar hiçbir
  rahatsızlık duymazlar, aksine gizli bir mutluluk içindedirler. Hüküm, Vahid
  (Tek) ve Kahhar olan Allah’ındır.</p>
  <p>Dine girişte, ilk adımların yanlış atılmaması gerekir. Yoksa sonu felaket
  olur. Din Allah’ındır. O’ndan başka otorite yoktur. Peygamber de sadece bir
  uyarıcıdır. Muhatap insandır. İnsanların yegane velisi Allah’tır ve Allah’ın
  dinine kusursuz uyan müminlerdir. Kur’an Adaletten, Doğruluktan, Mizandan,
  toplum yaşamından bahseder. Kitabın ağırlık merkezi ahlaki değerler olmakla
  beraber elbette hukuki yönü söz konusudur. Fakat Kur’an bir hukuk kitabı
  değildir. Kur'an, insana esaslai bildirir. 53-Necm SURESİ 39.ayeti, "İnsana
  çalışmasından başka kazanç yoktur." demektedir. Doğrusu,her konuda Kur'ani
  temelleri gözeterek yapılacak düzenlemelerdir. Hastalık durumunda tababete
  müracaat yerine, ayetlerde ya da esma-i hüsna zikirlerinde bedenen şifa aramak
  ancak gaflettir. Sizi şifaya taşıyan yollarda aldığınız tıbbi hizmetler,
  doktorlar, hemşireler, müdahaleler, ilaçlar sakın yanıltmasın. O yolları açan
  ve bütün şifanın menbaı Allah’tır. Yani şifa O’ndandır. Benzer şekilde ‘Rızık
  Allah’tan’ deyip oturmak, çalışmamak, üretmemek ancak gaflettir. Boğazınızdan
  geçen her yudum su her lokma O’ndandır. Bilin ki size ulaşan her değer
  Allah’tandır.</p>
  <p>Saltanat sahiplerini korumak, onların konumlarını muhafaza,
  usulsüzlüklerini, kurdukları talan düzenlerini örtmek için uydurulan
  hükümlerin, ne dinle ne hukukla ne de insanlıkla ilgisi olamaz. Otorite
  karşısında zayıf konumda olan insanların hakları korunuyorsa o hukuktur. Bu
  zevat, gelişimine mani oldukları ve bağlamından kopararak tarihin derinliğinden
  nakillerle bugüne uyarlamaya çabaladıkları ve bir türlü kavrayamadıkları hüküm
  ayetleri ile oyalanıp durmakta. Saltanat ve hilafet sevdalılarına, gelin bugün
  o ayetleri hak ve hukuk üzere yeniden derleyelim, mahkemeleri otoritenin
  zorbalığından alalım, tam bağımsız, tam yetkili, dokunulmaz kılalım desen
  kaçacak delik ararlar. Allah’ın dinini kavramada acze düşüp kötülükleri de
  kendilerine süslü gösterilenler, hoş hissettikleri bir yaşam sürebilir. Onlar
  Hüküm Günü hüsran içindedirler. O gün hüküm, Vahid ve Kahhar olan
  Allah’ındır.</p>
  <p>Kur’an’la Allah’ı tanımaya devam ediyoruz.</p>
  <p>
    <strong>2-Bakara Suresi 255. ayet:</strong>
  </p>
  <p>
    <em>Allah ki kendisinden başka tapılacak yoktur, Hayy (Daima yaşayan, Daima
    diri olan) ve Kayyum’dur ( Alemlerin varlığı ve düzenlerinin devam nedeni
    O’dur) O’nu dalgınlık ya da uyku tutmaz. Göklerde ne var, yerde ne varsa
    hepsi O’ nundur. O’nun yanında, O’nun izni olmadan aracılık edecek kimdir?
    Yarattıklarının önlerinde ne var, arkalarında ne var (geçmişlerini,
    geleceklerini) bilir. O’nun ilminden dilediği dışında hiçbir şeyi
    kavrayamazlar. O’nun kürsüsü (hükümranlığı) gökleri ve yeri kuşatmıştır.
    Bunların korunması O’na ağır gelmez. O çok yücedir, çok büyüktür ( Aliyyül
    Azîm )</em>
  </p>
  <p>
    <strong>3-Ali İmran Suresi 2. Ayet ;</strong>
  </p>
  <p>Allah, O’ndan başka ilah yok. Hayy (Daima sağ) ve Kayyum’dur ( Kudretin
  sahibi )</p>
  <p>
  <strong>Hz.Muhammed (hadis):</strong>Kur’an’da en büyük ayet, ayetü’l
  kürsidir.</p>
  <p>
  <strong>Düşüncem şudur:</strong>Bakara suresi 255.ayet, içinde geçen “O’nun
  kürsüsü gökleri ve yeri kuşatmıştır” cümlesi nedeniyle ”ayetü’l kürsi” özel
  ismi ile anılan ayettir. Bahsedilen kürsü, O’nun alemleri kapsayıp kuşatan
  hükümdarlığı, egemenliği, O’nun saltanatıdır. Ayette, Allah’ın Tek ilah olduğu,
  zaman ile kuşatılamayacağı, zafiyetinin olamayacağı vurgulanmaktadır. Göklerde
  ve yerde ne varsa hepsi O’nundur derken, mülkünün varlık alemi yani gökler ve
  yer olduğu ve her şeyi ile bütün kapsamı ile O’na ait olduğu vurgulanmıştır.
  Cennetler ve melekler alemi gök katlarında yani yüksek alemlerde olup, cehennem
  ise madde aleminde yani evrende bir yerdedir.. (7.Araf Suresi 40. Ayeti ;
  Ayetlerimizi yalanlayanlar ve büyüklenenlere gök kapıları açılmayacak) Bütün bu
  alemlerde O’nun dileği ve izni olmadan hiçbir faaliyet mümkün değildir.
  Sistemin dahilindeki her şeyin görünenini ve gizlisini bilir. Hakkı ile
  Alimdir. İlminden, ancak izin verdiği kadar anlaşılabilir. Hükümranlığı,
  saltanatı, ilmi, rahmeti her şeyi kuşatmıştır, kapsamıştır. Yarattıklarının,
  sevk ve idaresi O’na çok kolaydır.</p>
  <p>
    <strong>Ebedî Yaşam</strong>
  </p>
  <p>Adem! Haber vereyim mi sana sonsuz bir saltanatı? (20/120)</p>
  <p>Adem’den beri, nesiller boyu, tükenmez arzuları</p>
  <p>Kibirle kurulacakları ebedi saltanat tahtı</p>
  <p>Hayy olan Allah’tır ve sonsuz hayat O’nu anlamaktır</p>
  <p>Kayyum ancak Allah’tır ve hayat O’nunla yaşamaktır</p>
  <p>
    <strong>112-İhlas Suresi:</strong>
  </p>
  <p>
    <em>De ki, O, Allah’tır, tektir.</em>
  </p>
  <p>
    <em>Hiçbir şeye ihtiyacı yoktur, her şey O’na muhtaçtır.</em>
  </p>
  <p>
    <em>Doğurmadı, doğurulmadı</em>
  </p>
  <p>
  <em>Dengi, benzeri olmadı, olamaz</em>.</p>
  <p>
  <strong>Düşüncem şudur:</strong>İhlas Suresi, Yaratan ile yarattıkları arasında
  öne çıkan farklılıkları bildirmektedir. Bu sure insan üzerinde, dini içtenlikle
  Allah’a halis kılmak ve kapılarını da şirke kapatmak tesirindedir.</p>
  <p>Tek O’dur. Kalan her şey çokluktur.</p>
  <p>İhtiyaçsız olan, Değişmez olan, Daimi olan O’dur. Yarattıkları O’na
  muhtaçtır. Onlardan dilediğini siler, dilediğini devam ettirir. Sildiğinin
  yerine daha iyisini ya da benzerini getirecek olan da O’dur.</p>
  <p>Zatı için silsilenin kesinlikle reddi.</p>
  <p>Dengi, benzeri yoktur. Yaptıklarını yapacak,yerini alacak bir varlık
  olamaz.</p>
  <p>Bu surede bildirilen özellikler sadece Allah’a has özelliklerdir.
  Yaratılmışlar için söz konusu değildir. Yaratılmış olanlar mutlaka bir şeyden
  veya kendilerine benzer birinden var olurlar ve sonra kendi benzerlerini
  doğururlar, önce doğurulmuş yani önce doğmuş ve sonra doğurmuşlardır. Biyolojik
  varoluşta sıra, bir bireyden doğmak (doğurulmak) ve sonra benzerlerini doğurmak
  şeklindedir. İhlas Suresi 3. ayetinde, canlıların nesiller arası doğal süreci
  yani önce doğma sonra doğurma hali olumsuzluk ekleri ile reddedilmiş
  (Doğurulmadı, doğurmadı) ve onlara ait sıralama da ters çevrilmiştir
  (Doğurmadı,doğurulmadı). Surede Allah'ın varlığının eşsizliği, yarattıları ile
  bir benzerliğinin bulunmadığı, onların ihtiyaçları ve tabi oldukları süreçlerle
  de bir benzerliğinin olmayacağı vurgulanmaktadır. İhlas suresi , kısa, yalın,
  net bir anlatımla şirke karşı manifestodur.</p>
  <p>
  <strong>İsra Suresi 111.ayet : “</strong>Hamd Allah’a ! Ki çocuğu olamaz,
  mülkünde ortağı olamaz, acze düşüp de yardımcısı olamaz” de ve O’nu tekbir
  (Allahu ekber) ile yücelt !</p>
  <p>
    <strong>17- İsra Suresi 111. Ayet</strong>
  </p>
  <p>Hamd O’nun, hamdetmeyen yok!</p>
  <p>Münezzehtir, çocuğu yok!</p>
  <p>Her şey mülkü, şeriki yok!</p>
  <p>Aciz kalmaz, yaveri yok!</p>
  <p>Allahuekber de, hamdet!</p>
  <p>Yücelikte sınırı yok!</p>
  <p>
    <strong>Açıklama;</strong>
  </p>
  <p>Tekbir arapça Allahu ekber demektir. Allah en büyüktür manasındadır. Bu
  büyüklük, her bakımdan ve her çeşit büyüklüğün kaynağıdır. Bildiğimiz maddi
  büyüklüklerden farklı olan ve onların varlık nedeni olan büyüklüktür. Bunun
  gibi, Allah vardır fakat Allah’ın varlığı, varlık alemindeki varlıkların
  varlığı gibi değildir. Allah, varlıkların ve onların devamının nedeni olan
  gerçek varlıktır. O’nun varlığı, idraklerinin çok üzerindedir. Bunun gibi Allah
  yaşayandır. O’nun yaşamı, yaşamların nedeni olan gerçek yaşamdır. O yaşam,
  yaşam verdikleri tarafından kavranamaz yücelikte bir yaşamdır. Böylece Allah
  idraklerin, övgülerin çok üzerindedir. İdraki yüksek olanları, övgüye değer
  olanları yaratan O’dur. Varlık aleminde var dediğimiz şeyler zamana ve zemine
  tabidir. Allah ise zamanın ve zeminin yaratıcısıdır. Yaratılmışlardan farklı
  olarak, O'nun yaşamı, zaman ve zeminden münezzehtir. Düşün gücünün zaman ve
  zemin ile sınırlı olması nedeni ile Allah’ın ne olduğu konusunda sınırlar
  zorlanmamalıdır. Allah, idraklerin üzerindedir. Her şey, her yönüyle Allah’a
  bağımlıdır yani Allah her şeyin nedenidir. O ise hiçbir şeye bağlı değildir.
  O’nun nedeni yoktur. Allah, kendisinin nedeni olmayan ve her şeyin nedeni olan
  Nedendir. İnsan ise bulunduğu ortamda sebep sonuç ilişkilerini kovalamaya
  yatkındır. İnsan nedenleri ortaya koyarak huzur bulur ve medeniyet
  basamaklarında yükselir. Kendi nedenini de sorgular. Kendini tanıma,
  sınırlarının keşfi, ona sınırsız olanın kapılarını aralar, onu görülmeyene
  yaklaştırır. Yaratıcı Kudret, zamana ve zemine tabi olanları kuşatmıştır ve
  onların düşün güçlerinin çok üzerindedir, Bu sınırsızlığın Kur’an ifadesi,
  Hamdın yalnızca O’na ait olduğudur. Allah övgülerin, idraklerin çok
  üzerindedir. O’nun sınırsızlık hali O’nun bütün sıfatları için de
  geçerlidir.</p>
  <ahid-siir ayrac=" " baslik="Nûn (Nur üstüne nur)">
      Harfler sözcüklere erişir
      Cümleler o sözleri taşır
      Mana yolları aydınlanır
      Yolcusu nurlara ulaşır
      Her yenidoğan bir kalemdir
      Kalem insana hediyedir
      Ömür sayfalarına yazar
      Her insanın bir kitabı var
      Üstüne ismini kazırlar
      Doğduğu öldüğü tarihler
      Yakınlarının son telaşı
      Kitaba kapak mezar taşı
      Hayy’dan gelenler Hu’ya göçer
      Kitaplar Allah’a sunulur
      Ne nimetlerdir ne melekler
      Selam nidasıyla sevinçler
  </ahid-siir>
  <ahid-siir ayrac=" " baslik="Cennet Ne Zaman ?">
      Kitabı okuduğun zaman
      Nuru seni sardığı zaman
      Kelam nefes aldığı zaman
      Kendini okuduğun zaman
      Özüne ulaştığın zaman
      Hiçlik neymiş bildiğin zaman
      Merhameti silkindiğinde
      Adaleti yürüdüğünde
      Sorma artık “Cennet ne zaman?”
      Bil ki sen cennetsin o zaman
  </ahid-siir>
  <p>
    <strong>59-Haşr Suresi 22.-23.-24.ayetler:</strong>
  </p>
  <p>
    <strong>22. Ayet:</strong>
  </p>
  <p>
    <em>O Allah ki O’ndan başka ilah yok. Görünmeyeni ve görüneni bilen. O,
    Rahman’dır (Engin merhamet sahibi) ve Rahim’dir (Her eylemi merhamet üzere
    olan).</em>
  </p>
  <p>
    <strong>23. Ayet:</strong>
  </p>
  <p>
    <em>O Allah ki kendisinden başka hiç bir ilah yok, Melik (Mülkün Sahibi),
    Kuddüs (Mukaddes), Selam (Esenlik veren), Mümin (Emniyete kavuşturan),
    Müheymin (Gözetip koruyan), Aziz (Mutlak galip, Üstün), Cebbar (Dilediği gibi
    yaptıran), Mütekebbir (Büyüklükte eşi olmayan), Sübhandır (Çok yüce, eksiksiz
    olan), ortak koştuklarından münezzehtir.</em>
  </p>
  <p>
    <strong>24. Ayet:</strong>
  </p>
  <p>
    <em>O Allah ki Halik (Her yaratmayı hakkı ile bilen), Bari (Yoktan var
    eden,yaradılışı aşama aşama sevkeden), Musavvir (İşlevsel kılan)dir. En güzel
    isimler O’nundur. Göklerde ne var, yerde ne varsa her şey O'nu tesbih
    etmektedir, Aziz’dir (Mutlak galip), Hakîm’dir (Hüküm, hikmet
    sahibidir.)</em>
  </p>
  <p>
  <strong>Düşüncem şudur:</strong>Soyu sopu olmayan, çocuk edinmekten münezzeh,
  ortağı, yardımcısı ve dengi bulunmayan Allah, zaman, zemin ve belli
  kabiliyetler ile sınırlanmış varlıkların tek yaratıcısı, onların sahibi ve
  hükümdarıdır. Tanımlanamaz, yani maddi ölçülere dayalı düşünce ile
  kavranabilmesi mümkün değildir. Allah, kendi dilemesi olmadan hiçbir şeyin
  vücut bulamayacağı bir özdür. Var kıldığı eserleri ile fark edilir.</p>
  <p>Haşr suresi 22. ve 23.ayetlerde Allah’ın tek olduğu, O’ndan başka ilah
  olmadığı ve O’nun sıfatları bildiriliyor. 24. ayette ise yaratmak ile ilgili üç
  ismi öne çıkarılmıştır: Halik (Var kılacağını, o daha varolmadan, ezelden her
  şeyi ile, tastamam bilen), Bari (Yok iken var kılan, Halk edileni halden hale
  çeviren, olgunlaştıran), Musavvir (Ona son faal şeklini veren). En yüce
  sıfatlar O’nundur.</p>
  <p>‘Ol der! Böylece olmaya başlar’ ifadesi, O’nun bu yaratıcı sıfatları ile
  ilgilidir.</p>
  <p>
  <strong>59-Haşr suresi 24.ayette</strong>
  <em>“O Allah ki Halik (Yaratıcı, yaratmayı bilen), Bari (Yaratan), Musavvir
  (Tamamlayan)</em>“ deyişi ile benzer olan 
  <strong>İnfitar suresi 7.ayet</strong>, insanın yaratılışı ile ilgili olup aynı
  bilgiyi işaret eder; 
  <em>“O Allah ki seni yarattı, seni düzenledi, sana ölçülü bir biçim
  verdi.”</em></p>
  <p>
  <strong>59-Haşr suresi 24.ayette</strong>
  <em>“Yerde ne var, göklerde ne varsa her şey O’nu tesbih etmektedir</em>”
  derken Yaratıcı, yarattığı her şeyin arkasında durmaktadır. Tecelligahta her
  eser, O’nun ilim ve sanatında, şaşırtıcı harmoninin ve O’nun yaratıcı
  kudretinin ifadesidir. Her şey O’nu anlatmaktadır ve aynı fırçanın
  eseridir.</p>
  <p>
  <strong>Not;</strong>Esma-i Hüsna,insanlara O’nu anlama, O’na yakınlaşma
  bakımından kolaylıktır. "Allah" Adı O’nun bütün isimlerini kuşatır. En doğrusu
  da bu ifadedir. Esma-i hüsna, insanın düşünce dünyasına, insan anlayışına,
  insanın Yaratıcı ile olan irtibatına yardımcıdır. Allah, esma-i hüsna ile
  kendini insanların anlayabileceği şekilde ifade etmektedir. Bu konuda Allah’ın,
  münezzeh olduğu, yarattıkları ile hiçbir şekilde benzerliğinin olmadığı
  unutulmamalıdır. En güzel isimler ile O’na yöneliş, insanın içtenliği,
  duyarlılığı, hassasiyetinin yükselmesi bakımından değerlidir.</p>
  <ahid-siir ayrac=" " baslik="H i ç">
      Yaratan Rabb’in Adıyla oku! (96/1)
      Okumaktan kör oldu gözlerim
      Seni okumaya yetemedim
      O ki kalemle öğretti (96/4)
      O kalemle koptu ellerim
      Seni yazmaya yetemedim
      Ol! Dersin oluverir alemlerin
      Seyrettim kavradığım kadar
      İlminin sırrına eremedim
      Bana bir ömür bahşettin
      Sensiz günüm olmadı benim
      Seni anmaya yetemedim
      Düşündüm gücüm yettiği kadar
      Hiçbir şeyi anlamadım
      Hiçliği anladığım kadar
      Ne yaşamış olursan ol, sabret ve hiç unutma
      Bir O’nu bir de hiçliği sakın aklından çıkarma
  </ahid-siir>